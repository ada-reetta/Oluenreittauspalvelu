# Käyttöohje

Oluenreittauspalvelussa voi arvostella oluita ja katsoa muiden arvosteluja. Sivun yläpalkista löytyy lista palvelun toiminnallisuuksista. 

__Kirjautumaton__ __käyttäjä__ voi listata arvosteluja ja oluita. Arvostelujen listaaminen onnistuu klikkaamalla yläpalkin otsikkoa 'Listaa arvosteluja'. Listalla näkyy kaikki palvelussa annetut arvostelut. Kunkin arvostelun tiedoista on näkyvillä olut, jota se koskee, arvosana ja kommentti.

Oluiden listaaminen onnistuu klikkaamalla yläpalkin otsikkoa 'Listaa oluita'. Listalla näkyy palvelussa arvosteltavissa olevat oluet, joista on annettu arvostelu(ja). Kustakin oluesta kerrotaan sen saamien arvosanojen keskiarvo ja useimmin mainittu maku.

Muut toiminnallisuudet vaativat kirjautumista ja ohjaavat sen vuoksi kirjautumissivulle. Mikäli käyttäjä ei ole rekisteröitynyt, se onnistuu klikkaamalla otsikkoa 'Rekisteröidy' yläpalkin oikeassa reunassa. Rekisteröitymislomakkeella valitaan käyttäjätunnus ja salasana. (TODO Palvelu ilmoittaa, mikäli käyttäjätunnus on käytössä ja ohjaa takaisin rekisteröitymislomakkeelle.) Tämän jälkeen kirjautuminen tapahtuu klikkaamalla otsikkoa 'Kirjaudu' yläpalkin oikeassa reunassa ja syöttämällä käyttäjätunnuksen ja salasanan.

__Kirjautunut__ __käyttäjä__ voi edellisten toimintojen lisäksi lisätä arvosteluja sekä muokata/poistaa omiaan. Arvostelun lisääminen onnistuu klikkaamalla yläpalkin otsikkoa 'Lisää arvostelu'. Näytölle ilmestyy lomake. Lomakkeen kohta 'Olut' on pudotusvalikko, jossa näkyy kaikki arvosteltavissa olevat oluet. Oluen saa valittua klikkaamalla oluen nimeä. Arvosana tulee antaa kokonaislukuna kouluasteikolla ja kommenttikenttään voi halutessaan kirjoittaa lyhyen kommentin oluesta. Lomakkeen kohta 'Maku' on myös pudotusvalikko ja siitä voi valita yhden (klikkaa maun nimeä) tai useamman maun (klikkaa haluamiesi makujen nimiä pitämällä samalla ctrl-näppäintä pohjassa).

Oman arvostelun poistaminen/muokkaaminen onnistuu kahdesta paikasta. Vaihtoehtoisesti käyttäjä voi listata arvosteluja (ohjeet yllä). Listauksessa käyttäjän omien arvostelujen vieressä on nappi 'Poista' ja linkki 'Muokkaa', josta pääsee muuttamaan arvostelun tietoja. Toinen vaihtoehto on klikata yläpalkista otsikkoa 'Omat arvostelut', jossa on näkyvillä sama nappi ja linkki.

Uloskirjautuminen onnistuu yläpalkin oikean reunan linkillä 'Kirjaudu ulos'.

__Ylläpitäjä__ voi yllä mainittujen ominaisuuksien lisäksi lisätä palveluun uusia oluita ja makuja, sekä poistaa/muokata mitä tahansa arvosteluja.

Uuden oluen (maun) lisääminen onnistuu klikkaamalla yläpalkin valikosta otsikkoa 'Lisää olut (maku)'. Ilmestyneelle lomakkeelle annetaan uuden oluen (maun) nimi. Yläpalkin otsikot oluen ja maun lisäämiselle ovat näkyvissä vain käyttäjälle, jolla on ylläpitäjän oikeudet (admin).

Arvostelujen poistaminen/muokkaaminen tapahtuu ylläpitäjänä samoin kuin kirjautuneena käyttäjänä (kuvattu yllä).



